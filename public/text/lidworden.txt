Bij het aangaan van het lidmaatschap gaat u akkoord met het huishoudelijk reglement, het leden convenant, het privacy statement en het fokreglement van de CPCN. Deze documenten zijn onder aan deze pagina te vinden.

h3Voorwaarden lidmaatschap

Het lidmaatschap loopt van 1 januari t/m 31 december (kalenderjaar) en wordt telkens stilzwijgend met één jaar verlengd.

De contributie bedraagt voor het hoofdlid € 25,00 per kalenderjaar plus eenmalig € 5,00 inschrijfgeld. 

Voor gezinsleden ouder dan 12 jaar en woonachtig op hetzelfde postadres bedraagt de contributie € 7,50 per persoon per kalenderjaar. Kinderen tot en met 12 jaar zijn gratis, daarna geldt automatisch het standaard tarief voor een gezinslid.
Bij aanmelding na 1 juli van het kalenderjaar betaalt het hoofdlid € 15,00 voor het resterende kalenderjaar plus eenmalig € 5,00 inschrijfgeld. Voor gezinsleden die woonachtig zijn op hetzelfde postadres en 12 jaar of ouder zijn, bedraagt de contributie bij aanmelding na 1 juli van het kalenderjaar € 5,00 per persoon voor het resterende kalenderjaar.

Indien gedurende het kalenderjaar gezinsleden van het hoofdlid aanvullend lid worden van de CPCN, zijn wij genoodzaakt om € 5,00 inschrijfgeld aanvullend op de contributie van een gezinslid te hanteren.

De jaarlijkse contributie wordt voor 31 januari van het lopende kalenderjaar betaald aan de CPCN. De hierboven aangegeven verschuldigde contributie, dekt alleen het hoofd lid en diens gezinsleden die bij de CPCN zijn ingeschreven en op hetzelfde adres woonachtig zijn. Het lidmaatschap is niet overdraagbaar aan derden. Beëindiging van het lidmaatschap dient altijd schriftelijk plaats te vinden aan de penningmeester en wel voor 1 december van een kalenderjaar. Betaalde contributie wordt niet terugbetaald.

h3Aanvullende bijdrage

Naast de vaste contributie kan er bij evenementen of wandelingen een aanvullende bijdrage/donatie gevraagd worden:
<li>Voor introducés en/of niet leden: € 5,00 per combinatie van een hond en begeleider (kinderen tot en met 12 jaar gratis).
<li>Bij evenementen waar het hoofdlid met meer dan 3 honden aanwezig is: € 2,50 per extra hond.
<li>Bijzondere evenementen voor leden en niet leden in binnenland en buitenland. Deze kosten worden vooraf gecommuniceerd.

h3Wijzigingen persoonlijke gegevens

Wijzigingen in persoonlijke gegevens, zoals een adres- of e-mailwijziging, kunnen gemaild worden naar de penningmeester (penningmeester@cpcn.nl).