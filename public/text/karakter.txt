De Boheemse Herder bezit niet alleen een aangenaam uiterlijk, maar ook een voortreffelijk gedrag. Sinds het begin van de regeneratie werd erop gelet dat de honden gezond, krachtig en temperamentvol waren.

De Boheemse Herder is een vriendelijke hond die zich kenmerkt door zijn alerte en levendige karakter. Hij is buitengewoon sterk op zijn baas en roedel gericht en zeer werkwillig. Het wordt aangeraden veel te doen met de Boheemse Herder. Hij kan gemakkelijk opgevoed en getraind worden, is zeer leergierig, intelligent en gehoorzaam. Hij is buitengewoon snel en behendig en heeft temperament.

Zijn aangeboren zelfvertrouwen maakt hem ook bijzonder geschikt voor de zware training. Het is gezegend met een uitstekende neus en doet ruik- en speurwerk met gemak en temperament. Dankzij de ideale middelgrote maat en goede manoeuvreerbaarheid kan de Boheemse Herder worden gebruikt als blindengeleidehond. Vanwege het uitstekende reukvermogen kan het ras bovendien met succes worden ingezet bij reddingswerk en vinden van personen in lawines. Hij toont ook talenten voor het bewaken van kuddes en het werken als politiehond. Ook doet hij het goed in diverse sportdisciplines als agility, flyball en canicross. Deze veelzijdig inzetbare, voortreffelijke waak- en verdediging- en hulphond is onverschrokken. Het heeft sterke zenuwen, is buitengewoon waakzaam (en daardoor soms ook vocaal) en is bovenal erg sociaal. Ook is hij aanhankelijk naar kinderen en kunnen ze goed overweg met andere honden. Hij is terughoudend tegenover vreemden, maar kan fel reageren wanneer iemand zijn geliefden of hun bezit bedreigt.

De Boheemse Herder is op zijn plaats bij mensen die actief bezig met hem zijn en zijn energiebehoefte vervullen. Hij verwelkomt de meeste aangeboden activiteiten enthousiast. Hij is in staat om van activiteit buiten naar rust in huis te gaan en is bereid om in een restaurant rustig onder een tafel te liggen.